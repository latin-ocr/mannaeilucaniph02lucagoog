ro M. ANNAEI LUCANI

excipit aut sacras poscunt Capitolia lauros.
livor edax tibi cuncta negat ; gentesque subactas
vix impune feres, socerum depellere regno
decretum genero est. partiri non potes orbern, ²90
solus habere potes. sic postquam fatus et ipsi
in bellum prono tantum tamen addidit irae
accenditque ducem quantum clamore iuvatur
Eleus sonipes, quamvis iam carcere clauso
immineat foribus pronusque repagula laxet. Ἴ 295
convocat armatos extemplo ad signa maniplos: -
utque satis trepidum turba coeunte tumultum
composuit, vultu dextraque silentia iussit:
bellomm ο socii, qui mille pericula Martis
mecum, ait, experti decimo iam vincitis anno, 300
hoc cruor Arctois memit diffusus in arvis ’
vulneraque et mortes hiemesque sub Alpibus actae?
non secus ingenti bellorum Roma tumultu
concutitur quam si Poenus transcenderet Alpes
Hannibal. implentur valido tirone cohortes: 305
in classem cadit omne nemus: terraque marique
iussus Caesar agi. quid si mihi signa iacerent ·
Marte sub adverso merentque in terga seroces
Gallorum populi? nunc, cnm Fortuna secundis
mecum rebus agat superique ad summa vocantes, 310
temptamur. veniat dux longa pace solutus
milite cum subito partesque in bella togatae
Marcellusque loquax et nomina vana Catones.
scilicet extremi Pompeium emptique clientes
continuo per tot sociabunt tempora regno? 315
ille reget currus, nondum patientibus annis?
ille semel raptos numquam dimittet honores?
quid iam rura querar totum suppressa per orbem

ac iussam servire famem? quis castra timenti

 

