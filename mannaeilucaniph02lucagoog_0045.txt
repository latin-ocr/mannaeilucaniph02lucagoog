18 M. ANJuAEJ LUCANI

scinditur in partes geminoque cacumine surgit

Thebanos imitata rogos. tum cardine tellus

subsedit, veteremque iugis nutantibus Alpes

discussere nivem. Tethys maioribus undis

Hesperiam Calpen summumque implevit Atlanta.. 555

indigetes flevisse deos urbisque laborem
testatos sudore Lares delapsaque templis

dona suis dirasque diem foedasse volucres
accipimus 3 silvisque seras sub nocte relictis
audaces media posuisse cubilia Roma. 560
tum pecudum faciles humana ad murmura linguae,
monstrosique hommum partus numeroque modoque
membrorum, matremque suus conterruit inians:
diraque per populum Cumanae carmina vatis
vulgantur. tunc quos sectis Bellona lacertis 565
saeva movet cecinere deos: crinemque rotantes
sanguineum populis ulularunt tristia Galli.
compositis plenae gemuerunt ossibus urnae.
tunc fragor armorum magnaeque per avia voces
auditae nemomm, et venientes comminus umbrae. 570
quique colunt iunctos extremis moenibus agros
diffugiunt: ingens urbem cingebat Erinnys
excutiens pronam flagranti vertice pinum
stridentesque comas: Thebanam qualis Agaven
impulit aut saevi contorsit tela Lycurgi 575
Eumenis: aut qualem iussu Iunonis iniquae
horruit Alcides viso iarn Dite Megaeram.
insonuere tubae et quanto clamore cohortes
miscentur tantum nox atra silentibus umbris
edidit et 'medio visi consurgere Campo 580
tristia Sullani cecinere oracula manes:
tollentemque caput gelidas Anienis ad undas

agricolae fracto Marium lugere sepulchro.

 

