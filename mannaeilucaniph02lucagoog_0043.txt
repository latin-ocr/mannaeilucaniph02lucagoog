16 M. ANNAEI LUCANI

dat vires famae: nulloque auctore malorum 485
quae finxere timent. nec solum vulgus inani
perculsum terrore pavet: sed curia et ipsi

sedibus exsiluere Patres invisaque belli
consulibus fugiens mandat decreta senatus.
tunc quae tuta petant et quae metuenda relinquant 490
incerti, quo quemque fugae tulit impetus urgent
praecipitem populum serieque haerentia longa
agmina prorumpunt. credas aut tecta nefandas
corripuisse faces aut iam quatiente ruina
nutantes pendere domos: sic turba per urbem 495
praecipiti lymphata gradu, velut unica rebus
spes foret adflictis patrios excedere muros,
inconsulta ruit. qualis cum turbidus Auster
reppulit a Libycis immensum Syrtibus aequor
fractaque veliferi sonuerunt pondera mali 500
desilit in fluctus deserta puppe magister
navitaque et nondum sparsa compage carinae
naufragium sibi quisque facit: sic urbe relicta
in bellum fugitur. nullum iarn languidus aevo
evaluit revocare parens coniunxve maritum 505
fletibus aut patrii dubiae dum vota salutis
conciperent tenuere Lares: nec limine quisquam
haesit et extremo tunc forsitan urbis amatae
plenus abit visu: ruit irrevocabile vulgus.
o faciles dare summa deos eademque tueri 510
difficiles urbem populis victisque frequentem
gentibus et generis coeat si turba capacem
humani facilem venturo Caesare praedam
ignavae liquere manua. curn pressus ab hoste
clauditur externis miles Romanus in oris, 515
effugit exiguo nocturna pericula vall0,
et subitus rapti munimine caespitis agger

 

